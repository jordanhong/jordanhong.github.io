<!DOCTYPE html>
<html>
    <head>
    <meta charset="utf-8">
    <meta content="width=device-width, initial-scale=1.0, maximum-scale=1.0, user-scalable=no, viewport-fit=cover" name="viewport" />
    <link rel="alternate icon" type="image/png" href="/img/favicon.png">
    <title>Jordan Hong | </title>
    
<link rel="stylesheet" href="/css/reset.css">

    
<link rel="stylesheet" href="/css/style.css">

    
<link rel="stylesheet" href="/css/markdown.css">

    
<link rel="stylesheet" href="/css/fonts.css">

<meta name="generator" content="Hexo 7.3.0"></head>
    <body>
        <div class="paper">
            <div class="paper-main">
                
                    <div class="post-header">
    <a class="logo" href="/">Jordan Hong</a>
    <a class="go-home" href="/">
        <svg width="8" height="14" viewBox="0 0 8 14">
            <path d="M7 1L1 7l6 6" stroke="#000" stroke-width="2" fill="none" fill-rule="evenodd" stroke-linecap="round" stroke-linejoin="round"/>
        </svg>
    </a>
</div>
                
                <div class="post-main">

    
    
        <div class="post-main-title">
            齊物論
        </div>
        <div class="post-meta">
            2025-02-09
        </div>
        <div class="post-md">
            <p>南郭子綦隱机而坐，仰天而噓，荅焉似喪其耦。顏成子游立侍乎前，曰：「何居乎？形固可使如槁木，而心固可使如死灰乎？今之隱机者，非昔之隱机者也？」</p>
<p>子綦曰：「偃，不亦善乎，而問之也！今者吾喪我，汝知之乎？汝聞人籟而未聞地籟，汝聞地籟而未聞天籟夫！」</p>
<p>子游曰：「敢問其方。」</p>
<p>子綦曰：「夫大塊噫氣，其名為風。是唯無作，作則萬竅怒呺。而獨不聞之翏翏乎？山陵之畏隹，大木百圍之竅穴，似鼻、似口、似耳、似枅、似圈、似臼、似洼者、似污者；激者、謞者、叱者、吸者、叫者、譹者、宎者、咬者，前者唱于而隨者唱喁。泠風則小和，飄風則大和，厲風濟則眾竅為虛。而獨不見之調調之刁刁乎？」</p>
<p>子游曰：「地籟則眾竅是已，人籟則比竹是已，敢問天籟。」</p>
<p>子綦曰：「夫天籟者，吹萬不同，而使其自己也，咸其自取，怒者其誰邪！」</p>

        </div>

    

</div>
                <div class="footer">
    <span>Copyright © 2022 Jordan Hong</span>
    <span>Theme Designed By <a target="_blank" href="https://zheli.design/one-paper">這李設計</a></span>
</div>


<link rel="stylesheet" href="/css/a11y-dark.min.css">


<script src="/js/highlight.min.js"></script>


<script src="/js/highlightjs-line-numbers.js"></script>


<script>
    hljs.initHighlightingOnLoad();
    hljs.initLineNumbersOnLoad();
</script>

            </div>
        </div>
    </body>
</html>